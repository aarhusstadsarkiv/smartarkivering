---
layout: default
title: Databeskyttelse
permalink: /privacy-policy
---

På denne side finder du overordnet information om, hvorfra vi indhenter dine oplysninger, samt hvor længe vi gemmer oplysningerne.

Hvis du har spørgsmål til vores håndtering af dine persondata, er du velkommen til at kontakte projektledelsen. Hvis du måtte ønske det, sender vi dig videre til rette databeskyttelsesrådgiver.

## Hvilke oplysninger indhenter vi om dig?
Foruden det data vi modtager fra MitID, indhenter vi ingen oplysninger om dig, som du ikke selv har indtastet i afleveringsformularen. Hjemmesiden smartarkivering.dk benytter desuden ingen cookies og tracker ikke, hvem der benytter afleveringsformularerne.

## Hvor henter vi oplysninger om dig?
#### Fra MitID
For at benytte en af vores afleveringsformularer skal du logge på via MitID. Vi modtager og gemmer dog kun dit fulde navn derfra.

#### Fra formularen
Alt efter hvilket stadsarkiv, som du vælger at aflevere til, vil du sandsynligvis blive afkrævet yderligere personlig kontaktinformation, så arkivet kan kontakte dig med eventuelle afklarende spørgmål til det afleverede materiale.

## Hvor gemmer vi oplysninger om dig?
Inden det valgte stadsarkiv henter din aflevering, ligger både formulardata og de uploadede filer på en server, som aktuelt hostes af IT-Relation på en af deres danske servere. Efter 30 dage slettes både filer og formulardata fra denne server.

Efter det valgte stadsarkiv har hentet din aflevering, er det alene arkivet, der gemmer dine oplysninger.

## Hvor længe gemmer vi oplysninger om dig?
Hvis det afleverede materiale vurderes til at være bevaringsværdigt, vil de fleste arkiver ikke slette de afleverede personoplysninger, da disse oplysninger i så fald er påkrævede i forhold til både ophavsrettigheder, samt arkivernes behov for at kunne identificere, hvorfra de bevarede materialer i deres samlinger oprinder.

For at få oplyst hvilke personoplysninger, der bevares og hvor længe, skal du kontakte det stadsarkiv, som du har afleveret dine filer til.
